154 LIUDPRANDI LEGATIO. 40-43.

968. possit animalibus eo parcere, quatinus non manducatis, sed
venundatis pecuniam congreget. Audistis differentiam, nolite
hanc interpretationem suscipere, aut enim futura est, aut
haec vera non est. Impossibile est enim, ut Nicephorus,
sicut ipsi mentiuntur, sit leo, et Ottoa sit catulus, qui simul
exterminentb aliquem. ‘Ante’l enim ‘pererratis amborum
finibus, exul, aut Ararim Parthus bibet, aut Germania Ty-
grim', quam Nicephorus et Otto amicitia¹ coeant et foedera
iungant.

41. Audistis Graecorum, audite nunc Liudprandi Cre-
monensis episcopi interpretationem. Dico autem, et non solum
dico sed affirmo, si scriptura haec presentibus est implenda
temporibus, leo et catulus, pater et filius, Otto et Otto, in
nullo dispareS, tempore distantes tantum, simul hoc presenti
tempore exterminabunt onagrum, id est silvestrem asinum
Nicephorum3 qui non incongrue silvestri asino comparatur
ob vanam et inanem gloriam incestumque dominae et com-
matris suae coniugium ². Si onager iste nunc a leone et
catulo nostro, Ottone et Ottone, patre scilicet et filio, augu-
stis Romanorum imperatoribus, exterminatus non fuerit, nec
quod Hippolytus scripsit verum erit, Graecorum enim illa
superior abicienda interpretatio est. Sed, O Iesu bone, deus
aeterne, verbum patris, qui nobis indignis loqueris, non voce
sed inspiratione, nullam aliam interpretationem quam meam
in hac sententia velis. Iube, ut leo et catulus isti hunc ex-
terminent et humilient onagrum corpore, quatinus in se re-
versus, dominisque suis Basilio et Constantino imperatoribus
subditus, in die domini spiritus sit salvus.

42. Sed astronomi hoc idem de vobis et Nicephoro
pronuntiant. Res, inquam, mira. Cum quodam sum locutus
astronomo, qui vestram, domini mei augusti, aequivocique
vestri augusti, formam, mores, ut sunt, vere dixit, cuncta-
que mea preterita, quasi presentia dixit. Nec preteriit quis-
quam amicorum vel inimicorum, de quibus mens mihi sug—
gessit ut interrogarem, cuius habitum, formam et mores non
diceret. Quicquid calamitatis mihi hoc in itinere accidit
futurum esse predixit. Sit mendacium omnec quod dixit,
unum quaeso, solummodo sit verum, quod vos esse facturos
Nicephoro predixit. Fiat utinam, utinam fiat, et tum nil me
mali passum esse intellegam!

43. Scribit etiam prefatus Hippolytus, Graecos non

a) Otho C. saepe. b) exterminet C. c) omen C.

1) Verg. Ecl. 1, 62. 63. 2) Theophanoni namque Nicephorus affinitate
a baptismo iunctus, eam denique in thalamum rapuit, invito quoque pa-
triarcha, qui postmodum consensit (Leonis Diaconi Hist. ΙΙΙ c. 9). CAN.

