LIUDPRANDI LEGATIO. 43—45. 155

debere Saracenos, sed. Francos conterere3 qua lectione Sara-968.
ceni animati, ante triennium cum Manuele patricio, Nicephori
nepote, iuxta Scyllam et Charybdim in mari Siculo, bellum
parant3 . cuius immensas copias eum prostravissent, ipsum
comprehenderunt, capiteque truncuma suspenderunt3 cuius
socium et commilitonem cum caperent, qui neutrius erat
generis ¹, occidere sunt dedignati, sed vinctum ac longa custo-
dia maceratum tanti vendiderunt, quanti nec ullum huiusmodi
mortales sani capitis emerent ². Nec infirmiori animo, eadem
*confirmati lectione, haud multo post magistro Exacontae·1›-35⁷.
occurrunt3 quem dum in fugam verterent, eius copias omni· ¹¹¹¹·
bus modis contriverunt.

44. Est et aliud, quod nunc Nicephorum compulit co-
pias in Assyrios ducere. Argoi-um enim omnem regionem
instans tempus, deo iubente, eo usque fames attrivitss, ut ne-
que tritici duo Papienses sextarii aureo comparentur, hocque
ubi ubertas quasi regnat. Hanc pestem, muribus cooperan-
tibus, ita dilatavit, ut messionis tempore quicquid ubique
terrarum annonae erat, minimo dato pretio, possessoribus
eiulantibus, congregarit. Quod cum iuxta Mesopotamiam
faceret, ubi frugum copia muribus absentibus creverat, are-
nae maris multitudini annonae multitudinem coaequavit.
Igitur cum vili hoc commercio turpiter fames ubiubi desae-
viret, octoginta milia mortalium, obtentu militiae, secum con-
gregavit3 quibus per continuum mensem, quod uno emerat
aureO, duobus vendidit. Hae sunt, domine mi, res, quae Ni-
cephorum copias in Assyrios nunc ducere compulerunt. Sed
quales, quaeso, copias? vere, inquam, non homines, sed ho-
minibus similes, quibus lingua tantum procax, sed ‘frigida
bello dextera'4. Non inspicit in his Nicephorus qualitatem,
sed solam quantitatem, quod quam periculosum illi sit, tum
sero poenitebit eum, cum imbelles plurimi, multitudine ani-
mati, a nostris perpaucis bella scientibus, immo sitientibus,
conterentur.

45. Cum obsideretis Bareas, trecenti tantummodo Un-
gari iuxta Thessalonicam quingentos Grecos comprehende-
runt et in Ungariam duxerunt. Quae res, quia prospere

a) f. truncatum ΒΑΕ.

1) i. ess eunuchus. Fuit is Nicetas eunuchus τοῦ στόλου δρουγγάριος. ΟΛ Ν.
2) Cf. de hac Graec-orum clade Leonis Diae. Histor. IV c. 7. 8, V c. 1,
Cedreni Historiar. 11, 353. 360, Lupus Protospatar. 965, Vita S. Nice-
photi (Leo Diaeon. ed. Hase p. 442). 3) Cf. de hac fame Leonis
Diae. Hist. VI c. 8, Cedreni Historiar. ΙΙ, 372, Georg. Hamartol. p. 862,
de Nicephori avaritia Leonis Hist. IV c. 6 Cedreni Histor. II, 373:
ἤυχει &gu μέγα κατωρθωκὼς ὃτι μοδίου τῷ νομίσματι πιπραςκομένου
αὐτὸς δύο πωλεῖσθαι τοῦτον ἐπέταξεν. 4) Verg. Aen. XI, 338.

