896.
Mai 4.

904—911.

897.
Febr.

‘p. 283.

lcor.3,7.

18 LIUDPRANDI ANTAPODOSIS. LIB. Ι. 29—31.

29. Causa autem simultatis inter Formosum papam et
Romanos haec fuit. Formosi decessore defuncto1, Sergius
quidam Romanae ecclesiae diaconus erat, quem Romanorum
pars quaedam papam sibi elegerat. Quaedam vero pars non
infima. nominatum Formosum, Portuensis civitatis episcopum,
pro vera religione divinarumque doctrinarum scientia papam
sibi fieri anhelabat. Nam dum in eo esset, ut Sergius apo-
stolorum vicarius ordinari debuisset, ea, quae Formosi favebat
partibus, pars Sergium non mediocri cum tumultu et iniuria
ab altari expulit, et Formosum papam constituit.

30. Descenditque Sergius in Tusciam, quatinus Adel-
berti, potentissimi marchionis, auxilio iuvaretur, quod et
factum est. Nam Formoso defuncto atque Arnulfo in propria
extincto, is qui post Formosi necem constitutus est expellitur,
Sergiusque papa per Adelbertum constituitur. Quo consti-
tuto, ut inpius doctrinarumque sanctarum ignarus, Formosum
e sepulcro extrahere atque in sedem Romani pontificatus
sacerdotalibus vestimentis indutum collocare precepit ². Oui
et ait: ‘Cum Portuensis esses episcopus, cur ambitionis spiritu
Romanam universalem usurpasti sedem'? His expletis, sa-
cratis mox exutum vestimentis digitisque tribus abscisis, in
Tiberim iactare precepit, cunctosque quos ipse ordinaverat,
gradu proprio depositos, iterum ordinavit. Quod quam male
*egerit, pater sanctissime, in hoc animadvertere poteris, quoniam
et hi, qui a Iuda, domini nostri Iesu Christi proditore, ante
proditionem salutem seu benedictionem apostolicam perce-
perunt, ea post proditionem propriique corporis suspensionem
minime srmt privati, nisi quos improba forte defaedarunt
flagitia. Benedictio siquidem quae ministris Christi impen-
ditur, non per eum qui videtur, sed qui non videtur, sacer-
dotem infunditur. Neque enim qui rigat est aliquid, neque
qui plantat, sed, qui incrementum dat, deus.

31. Quantae autem esset auctoritatis, quantaeque religio-
nis papa Formosus fuerit, hinc colligere possumus, quoniam
dum a piscatoribus postmodum esset inventus atque ad beati
Petri apostolorum principis ecclesiam deportatus ³, sanctorum
quedam imagines hunc in loculo positum venerabiliter salu-
tarunt. Hoc namque a religiosissimis Romanae urbis viris

1) Stephano V Sept. m. 891. Anno demum 897 inter Iohannem IX.
et Sergium de dignitate papali contentionem exortam esse constat.
2) Confundit hic auctor Stephanum VI. (896—897) cum Sergio III. papa
(904-911)‚ quorum uterque Formosi pontificatum irritum haberi voluit,
sed ille de Formoso iam sepulto iudicium habuit, hie clericos ab eo
ordinatos iterum ordinari iussit. 3) De Formosi cadaveris inventione
cf. Auxilii libellum in defensionem sacrae ordinationis papae Formosi
a me editum I, c. 11.

 

