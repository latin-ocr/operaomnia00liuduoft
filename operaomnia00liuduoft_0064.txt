918.

921.

36 LIUDPRANDI ANTAPODOSIS. LIB. II. 20—22.

proin pacem vos concordiamque sectari, etiam atque etiam
rogo. Me hominem exeunte, nulla vos regnandi cupiditas,
nulla presidendi ambitio inflammet. Heinricum, Saxonum et
Turingiorum ducem prudentissimum, regem eligite, dominum
constituite. Is enim est et scientia pollens, et iustae severi-
tatis censure habunda-ns'. His ita prolatis, propriam coronam
non auro, quo poene cuiuscumque ordinis principesa pollent,
verum gemmis preciosissimis, non solum inquam ornatam,
sed gravatam, sceptrum etiam, cuntaque regalia indumenta,
in medium venire precepit, ac prout valuit huiusmodi verba
effudit: ‘Heredem regiaeque dignitatis vicarium regalibus his
ornamentis Heinricum constituo; cui ut oboediatis, non solum
consulo, red exoro'. Quam iussionem interitus, et interitum
mox est oboedientia prosecuta. Ipso namque mortem
obeunte, memorati principes coronam cunctaque regalia in-
dumenta Heinrico duci contulerunt3 atque ut rex Chuon-
radus dixerat, cuncta per ordinem enarrarunt. Qui regiae
dignitatis culmen et prius humiliter declina-vit, ac paulo post
non ambitiose suscepit. Verum nisi ‘pallida mors, quae
pauperum tabernas regumque turres aequo pulsat pede⁷1,
Chuonradum regem tam citissime raperet, is esset, cuius
nomen multis mundi nationibus imperaret ².

21. Hoc eodem tempore Arnaldus cum uxore et filiis
Hungaria rediens, honorifice a Bagoariis atque ab orientali-
bus suscipitur Francis ³. Neque enim solum suscipitur,
sed ut rex fiat, ab iis vehementer hortatur. Rex Heinricus
cum obtemperare suis omnes iussionibus, Arnaldum solum-
modo resistere cerneret, pervalido collecto exercitu, Bagoa-
riam tendit. Quod Arnaldus ut audivit, eius non passus est
in Bagoaria prestolari adventum, verum collectis, quibus
valuit, copiis, huic obviamb properat 4. Cuperat sane et
ipse rex fieri. Cumque in eo esset, ut bellum pariter inire
deberent, sicut Vir sapiens et dei timens rex Heimicus cogi-
tans ex utraque parte inrecuperabile posse damnum accidere,
Arnaldoc, quatinus cum solo solus loquatur, denuntiat.
Putans igitur ArnalduS, quo singulari se acciret certamine,
ad condictum locum solus hora statuta pervenit.

522. Quem sibi obviam properantem rex Heinricus tali
est sermone adgressus:

a) principis 1. b) ouialn 1. c) arnaldaldo 1.

1) Horat. Od. I, 4, 13. 2) Cf. quae supra (Ι c. 44) de Lamberto
auctor noster diiudicat. 3) Haec ad marcam Bohemicam trans Danu-
bium sitam fortasse referenda sunt. 4) Cf. de hac expeditione Widu
kind. Res gest. Saxon. I c. 27.

 

